Kuru Fasulye Tarifi İçin Malzemeler
2 su bardağı kuru fasulye
5 dilim pastırma
3 soğan
2 domates
2 sivri biber
3 çorba kaşığı sıvıyağ
1 çorba kaşığı domates salçası
Tuz
Karabiber
Kuru Fasulye Nasıl Yapılır?
Kuru fasulyeyi bir gece önceden ıslatın. Ertesi gün suyunu değiştirip biraz diri kalacak şekilde haşlayın ve süzün. Soğanları temizleyip kıyın.
Sivri biberleri temizleyip ince doğrayın. Pastırmaların çemenlerini ayıklayıp ortadan ikiye kesin.
Sıvıyağı tencerede kızdırın. Soğanları ve sivri biberleri ilave edip kavurun. Pastırmaları ekleyip bir kaç dakika daha kavurun.
Domatesi ilave edip karıştırın. Salçayı 1 kaşık suyla ezip ekleyin ve sos kıvamı alıncaya kadar bir taşım kaynatın.
Fasulyeyi pastırmalı karışıma ilave edip üzerini örtecek kadar su ekleyin. Tuz ve karabiberle tatlandırın. Kuru fasulye ne kadar sürede pişer diye merak ediyorsanız, su kaynayınca kısık ateşte 40 dakika kadar pişirip servise hazırlayabilirsiniz.
Kuru fasulyeyi, pirinç pilavı ve kıl biber turşusu ile birlikte servis edebilirsiniz. Şimdiden afiyet olsun.